---
title: Yamaç Paraşütü Hakkında Doğru Bilinen Yanlışlar
date: 2023-09-16
tags: [ 'yamaç paraşütü', 'rüzgar', 'ters rüzgar', 'serbest paraşüt']
excerpt: Bilinenin aksine yamaç paraşütü ile atlayış yapılmaz. Serbest paraşüt ile atlayış yapılırken yamaç paraşütü ile kalkış gerçekleştirilir
image: yamac-parasutu-hakkinda-dogru-bilinen-yanlislar.jpg
author: Yaren Konak
---

Bilinenin aksine yamaç paraşütü ile atlayış yapılmaz. Serbest paraşüt ile atlayış yapılırken yamaç paraşütü ile kalkış gerçekleştirilir. Dolayısıyla atlamak terimi yamaç paraşütü sporu için yanlış bir terimdir. Bu sporla ilgilenen kişilerin sıklıkla karşılaştığı atlamak terimi yerine kalkış yapmak teriminin kullanılması daha doğru olacaktır. Yamaç paraşütü pilotlarına sıklıkla yöneltilen sorulardan olan "sen kaç kere atladın?, buradan atladın mı?, nerelerden atladın?" gibi sorularla pilotlar tarafından bir miktar tepki toplayabilirsiniz. Çünkü yamaç paraşütünde serbest paraşütün aksine atlanmaz, yamaçtan koşarak kalkış yapılır.

Ters rüzgâr diye bir şey yoktur. Rüzgâr, havanın yüksek basınç alanından alçak basınç alanına doğru çoğunlukta yatayda yaptığı harekete verilen addır. Terminolojide "ters rüzgâr" diye bir kavram yoktur. Ters rüzgâr kavramıyla kast edilen şey aslında türbülans'tır, yani havanın düzgün şekilde akmaması olayıdır. Bir diğer deyişle türbülans, dikey veya yatay olarak değil de düzensiz olarak girdaplar halinde hareket eden hava akımlarına verilen addır. Hareket halinde olan katı cisimlerin havayla etkileşimlerini inceleyen bir bilim dalı olan aerodinamik türbülans olayını bu şekilde tanımlamaktadır. Türbülanslar, rüzgâr yön ve şiddetindeki ani değişiklikler olarak hissedilirler. Bu durum meteorolojide uçuşu engelleyici önemli bir faktördür.

Bilinen bir diğer yanlış ise yamaç paraşütü yapan sporculara paraşütcü diye hitap edilmez, yamaç paraşütü pilotu denir. Serbest paraşütle atlayış yapan kişilere ise paraşütcü denir.

Yamaç paraşütüyle uçmak için bilindiği gibi rüzgâr gereklidir. Fakat bilinenin aksine bu rüzgârın şiddetinin çok yüksek olması uçuşu olumsuz anlamda etkileyen bir faktördür. Uçuşu başlatmak ve mümkün kılmak için belirli miktar rüzgâr gereklidir. Ama çok fazla rüzgâr kalkışı zorlaştırabileceği gibi aynı zamanda kalkışı imkânsız hale de getirebilmektedir. Dolayısıyla uçuşların belirli rüzgâr limitleri aralığında gerçekleştirilmesi en uygunudur.

Yamaç paraşütleri ve uçuş sırasında kullanılan diğer ekipmanlar maalesef ki ömürlük değildir dolayısıyla bu malzemelerin kullanım ömürleri vardır. Düzenli periyotlarda uçuş ekipmanlarının hepsinin temizlikleri ve bakımları yapılmalıdır. Kullanım ömürleri; kullanım süresine, sıklığına ve nasıl kullanıldığına göre değişiklik gösterebilmektedir.

<CustomImage src="https://raw.githubusercontent.com/ademberk90/yamacparasutusakarya-blogposts
/main/images/content/yamac-parasutu-hakkinda-dogru-bilinen-yanlislar1.png" alt="Rüzgar Çorabı" />
